# Keptų paprikų ir saulėgrąžų užtepėlė

Vos tik atėjus gruodžiui mintyse pradeda kirbėti mintys, o ką šiemet ruošime Kūčių ir Kalėdų šventiniam stalui. Juk kasmet norisi išbandyti kažką naujo, papildyti tradicinį stalą naujais skoniais ir originaliais akcentais. Kad idėjų nepritruktų, dalinuosi gardžios ir maistingos, orkaitėje keptų paprikų ir saulėgrąžų užtepėlės receptu. 

## Jums reikės

* 200 g saulėgrąžų lukštentų sėklų
* 2 saldžiųjų paprikų
* 6-7 slyvinių pomidoriukų
* 1 a.š. baltųjų pipirų
* 1 a.š. rūkytos paprikos miltelių
* 1 a.š. kumino
* 0,5 v.š. česnako granulių
* 3 v.š. alyvuogių aliejaus
* 1 a.š. druskos
* Žiupsnelio čili dribsnių
* Papuošimui: truputis keptos, marinuotos ar šviežios paprikos gabalėlių, sezamų sėklų ir laiškinių česnakų.

## Paruošimas

1. Saulėgrąžų sėklas mirkome vandenyje bent apie valandą. 
2. Supjaustome paprikas į keturias dalis ir pomidoriukus perpjauname per pusę. Apšlakstę aliejumi kepame orkaitėje (įkaitintoje iki 200°C, ~30 min).
3. Dedame į trintuvą saulėgrąžų sėklas, keptas paprikas ir pomidorus. Įpilame alyvuogių aliejaus ir beriame prieskonius. Viską sutriname. Rekomenduojama nesutrinti iki visiškai lygios, kreminės tekstūros, skaniai jaučiasi traškumo turinti užtepėlė su smulkiais saulėgrąžų gabaliukais.
7. Tepame paruoštą užtepėlę ant duonos riekelių, trapučių. Papuošimui sumuštinukus pabarstome sezamais, laiškiniais česnakais ir smulkiais orkaitėje keptų, marinuotų ar šviežių paprikų gabalėliais.

![name](../../pav/papriku_uztepele.jpg)

