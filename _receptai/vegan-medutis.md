---
title: >-
  Veganiškas "Medutis" be medaus
post_id: 123123123123
excerpt:
category: desertai
categories:
 - desertai
 - Tortas
header:
  teaser: /pav/medutis-teaser.jpg
  image: /pav/medutis.jpg
tags:
 - desertai
 - Tortas
toc: true
toc_label: "Turinys"
toc_icon: "list"
published: true
# image: 
#   path: /pav/surio-tortas-1.jpg
#   thumbnail: /pav/surio-tortas-1.jpg
---

Švenčių klasika "Medutis", tik šį kartą be medaus. Tai turbūt iki šiol daugiausiai eksperimentų pareikalavęs projektas mano virtuvėje. Tikrai buvo verta paplušėti, nes rezultatas tiesiog puikus: drėgnas, švelnus ir lengvas tortas, grąžinantis skanius ir nostalgiškus vaikystės prisiminimus!

## Jums reikės

### Lakštams:

* 570 g miltų
* 120 g augalinio sviesto
* 80 g melasos
* 260 g rudojo cukraus
* 1 v.š. kepimo miltelių
* 1.5 a.š. cinamono
* 1/4 a.š. kardamono
* 130 g obuolių tyrės
* 1 a.š. vanilės pastos
* 1 a.š. druskos

### Kremui:

* 350 g šilkinio tofu
* 200 g augalinio sviesto
* 230 g cukraus pudros
* 20 g kukurūzų krakmolo
* 1 a.š. vanilės pastos arba vanilinio cukraus

## Paruošimo eiga

### Ruošiame lakštus:
1. Nedideliame puode ištirpiname augalinį sviestą ir kaitindami maišome kartu su melasa ir ruduoju cukrumi. Bet neužverdame, patraukiame nuo kaitros ir leidžiame šiek tiek atvėsti.
2. Tuo tarpu inde maišome visus lakštams reikalingus sausus ingredientus.
3. Supilame sviesto, cukraus ir melasos mišinį ir maišome mentele. Permaišius mentele, toliau minkome rankomis, kol tešla tampa vientisa ir nelimpanti prie rankų.
4. Iš tešlos suformuojame vientisą "kamuoliuką" ir uždengę rankšluosčiu inde paliekame šaldytuve maždaug 20 min.
5. Tešlą padaliname į 7 vienodo dydžio gabaliukus. Pabarstome miltais stalo paviršių ir kočiojame iš tešlos lakštus. Lakštus formuojame ant iškočiotos tešlos dedant lėkštę (naudojau apie 22 cm skersmens) ir apipjaunant aplinkui peiliu.
6. Tešlos kraštelius ar vieną lakštą pasiliekame trupiniams pasiruošti (kepame taip pat kaip ir lakštus, 7 p.). Taip pat galima su meduolių formelėmis pasiruošti keletą forminių papuošimų jūsų tortui.
7. Lakštus dedame ant kepimo popieriumi padengtos kepimo skardos ir kepame 180°C temperatūroje apie 15-20 min (trukmė priklausys nuo jūsų orkaitės, aš kepiau 17 min.)
8. Lakštus paliekame atvėsti.

### Torto paruošimas:
1. Pasiruošiame kremą: Inde iki vientiso kremo suplakame augalinį sviestą (sviestas prieš tai turėtų būti palaikytas šiek tiek kambario temperatūroje, kad būtų kietas, bet šiek tiek suminkštėjęs) su tofu, krakmolu ir cukraus pudra (cukraus pudrą į indą sijojame).
9.  Tepame kremą ant atvėsusių lakštų ir dėliojame sluoksniais tortą. Su peiliu aptepame, palyginame ir torto šonus.
10. Pasiliktus lakštų kraštelius ar vieną ekstra lakštą tarkuojame su tarka iki trupinių.
11. Trupiniais pabarstome tortuką ir papuošiame meduoliais. 
12. Tortuką paliekame šaldytuve per naktį, kad susigertų kremas į lakštus. 
13. Mėgaujamės veganišku Medučiu!

Skanaus!
