---
title: >-
  Tiršta pievagrybių ir baltųjų pupelių sriuba
excerpt:
categories:
 - Sriuba
  
header:
  teaser: /pav/pievagrybiu_sriuba-teaser.jpg
  image: /pav/pievagrybiu_sriuba.jpg
tags:
 - Sriuba

toc: true
toc_label: "Turinys"
toc_icon: "list"
# image: 
#   path: /pav/surio-tortas-1.jpg
#   thumbnail: /pav/surio-tortas-1.jpg
---

Tiršta ir jauki, kreminės tekstūros pievagrybių ir baltųjų pupelių sriuba. Ne tik labai skani, bet ir nesunkiai, greitai pagaminama.

## Jums reikės

* 1 svogūno
* 400 g pievagrybių
* 1 nedidelės žaliosios cukinijos (~250 g)
* 480 g (2 skardinės) konservuotų baltųjų pupelių
* ~1 l vandens
* 1 kubelio daržovių sultinio
* 1,5 a.š. druskos
* 1 a.š. džiovintų bazilikų
* 1 a.š. džiovintų krapų
* 1 a.š. kumino
* 1 a.š. česnako miltelių
* Žiupsnelio kvapiųjų pipirų
* 1 v.š. alyvuogių aliejaus
* Rapsų aliejaus kepimui

## Paruošimo eiga

1. Puode su nelimpančiu paviršiumi, kuriame virsime sriubą, apkepame supjaustytą svogūną aliejuje.
2. Nuskutame ir supjaustome cukiniją griežinėliais, šiek tiek apkepame kartu su svogūnais.
3. Suberiame į puodą griežinėliais supjaustytus pievagrybius.
4. Įpilame vandens. Įdedame kubelį sultinio ir suberiame konservuotas pupeles. Paverdame keletą minučių.
5. Sudedame prieskonius. Viską sutriname virtuviniu maišytuvu. Sriubai užvirus, verdame apie 15 min. ant nedidelės kaitros. 
6. Išvirus sriubai įdedame šaukštą alyvuogių aliejaus, išmaišome.

Skanaus!


