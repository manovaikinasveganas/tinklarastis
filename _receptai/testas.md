---
title: >-
Testas
excerpt:
categories:
 - Desertas
 - Tortas
header:
  teaser: /pav/avatar.jpg
  image: /pav/avatar.jpg
tags:
 - Desertas
 - Tortas
toc: true
toc_label: "Turinys"
toc_icon: "list"
# image: 
#   path: /pav/surio-tortas-1.jpg
#   thumbnail: /pav/surio-tortas-1.jpg
---

Saldus, karamelinis sausainių pagrindas ir švelnus, nepersaldus viršutinis sluoksnis su avietėmis, kurios tortui suteikia malonios rūgštelės ir žaismingą, spalvingą margumą.

## Jums reikės

### Pagrindui:

* 3 pakuočių "Du gaideliai" sausainių
* 50 g veganiško sviesto
* 210 g veganiško kondensuoto "pieno"

### Viršutiniam torto sluoksniui:

* 350 g šilkinio tofu
* 400 ml plakamos kokosų grietinėlės
* 90 g sirupo (naudojau obuolių sirupą, tačiau puikiai tinka ir agavų ar klevų sirupai, taip pat jei norisi saldesnio torto galima sirupo pilti šiek tiek daugiau - apie 100-110 g)
* 40 g kukurūzų krakmolo
* 1 a.š. vanilės ekstrakto arba vanilinio cukraus
* ~150 g šviežių aviečių

## Paruošimo eiga

### Ruošiame pagrindą:
1. Sulaužome sausainius į nedidelius gabalėlius.
2. Priekaistuvyje ar nedideliame puode ištirpiname sviestą, įdedame kondensuotą "pieną", šildome maišydami ant nedidelės kaitros, kol susimaišo tarpusavyje.
3. Paruoštą masę pilame ant sausainių ir viską gerai išmaišome.
4. Sausainius dedame į atsegamą kepimo formą ir gerai suslegiame. Dedame į šaldytuvą sustingti (aš laikiau apie 1 val).

### Torto paruošimas:
1. Su virtuviniu mikseriu suplakame tofu, sirupą, kokosų grietinėlę, krakmolą ir vanilę iki vientiso kremo.
2. Šviežias avietes išplauname ir leidžiame nubėgti vandeniui, kad kuo mažiau papildomų skysčių pakliūtų į mūsų tortą.
3. Avietes pabarstome ant torto pagrindo ir tolygiai užpilame paruoštu kremu.
4. Kepame tortą iki 200°C temperatūros įkaitintoje orkaitėje. Kepimas užtruks apie 60-75 min.
5. Iškeptą tortuką paliekame atvėsti ir rekomenduojama valgyti kitą dieną, jei tik užteks kantrybės palaukti 😉. (Įprastai veganiški "sūrio" tortukai valgomi kitą dieną pasižymi geresne tekstūra ir tvirtesniu formos išlaikymu).
