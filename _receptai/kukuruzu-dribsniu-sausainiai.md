---
title: >-
  Kukurūzų dribsnių ir žemės riešutų sausainiai
excerpt:
category: desertai
header:
  teaser: /pav/kukuruzu-dribsniu-sausainiai-teaser.jpg
  image: /pav/sausainiai.jpg
tags:
 - Desertai
 
toc: true
toc_label: "Turinys"
toc_icon: "list"
---

Traškūs, karamelizuoti kukurūzų dribsnių ir žemės riešutų sausainukai. Receptas toks geras, kad sužavėta liko visa šeima, o kitą dieną sausainių gamyba buvo kartojama! 

Didžiulis privalumas, kad paruošimas reikalauja visai nedaug laiko, o kepimas orkaitėje užtrunka vos keletą minučių! 

Taip paprasta ir taip skanu!

## Jums reikės

* 200 g kukurūzų dribsnių
* 150 g žemės riešutų be luobelių
* 5 v.š. sezamo sėklų
* 1 skardinės augalinio, kondensuoto, kokosų pieno
* 2 v.š. rudojo cukraus
* 3 v.š. riešutų sviesto
* 1 v.š. klevų sirupo
* Žiupsnelio druskos

## Paruošimo eiga

1. Nedideliame puode ištirpiname kokosų kondensuotą pieną, sumaišome kartu su riešutų sviestu, klevų sirupu, cukrumi ir žiupsneliu druskos. Kaitiname maišydami, kol viskas susimaišo į vientisą masę.
2. Į indą dedame kukurūzų dirbinius, riešutus ir sezamus.
3. Užpilame viską paruoštu karameliniu kokosų pienu ir viską gerai išmaišome.
4. Dedame po šaukštą masės ant kepimo popieriumi padengto kepimo indo. Paformuojame šaukštu sausainukus (gali atrodyti gana birūs, stipriai spausti nereikia, cukrus viską sutrauks ir suklijuos).
5. Dedame kepti į iki 180°C įkaitintą orkaitę ir kepame kol sausainukai šiek tiek paruduos, maždaug apie 7 minutes. Svarbiausia nesudeginti!
6. Išėmus iš orkaitės paliekame sausainius šiek tiek atvėsti, tada perkeliame iš kepimo indo į serviravimo lėkštę. Atvėsinti sausainukai mažiau lūžinėja. :)

Skanaus!