---
title: >-
  Lietiniai su augaliniu sojos "faršu" ir "sūriu"
excerpt:
category: blynai
header:
  teaser: /pav/lietiniai_su_soja-teaser.jpg
  image: /pav/lietiniai_su_soja.jpg
tags:
 - Blynai
 - Pusryčiai
toc: true
toc_label: "Turinys"
toc_icon: "list"
---

Šį kartą ant stalo garuoja karšti, sotūs lietiniai su augaliniu sojos "faršu" ir "sūriu". Skaniai tinka valgyti kartu su šviežiomis salotomis, mirkant blynelius į augalinę grietinėlę. Išbandykite! :)

## Lietiniams reikės

* 385 g kvietinių miltų
* 660 g gazuoto vandens
* 1 a.š. druskos
* 3 a.š. cukraus
* 4 v.š. aliejaus

## Įdarui reikės
* Didelio svogūno
* 600 g augalinio faršo (naudojome šaldytą Naturli)
* 3 v.š. pomidorų padažo
* 100 g augalinio sūrio alternatyvos (rinkomės VioLife)
* 1 a.š. raudonosios paprikos miltelių 
* Viduržemio prieskonių mišinio pagal skonį 
* Žiupsnelio druskos

## Paruošimo eiga

1. Pasiruošiame lietinių tešlą, sumaišant inde visus tešlos ingredientus, ir išsikepame lietinius.
2. Ruošiame įdarą:
a. Smulkiai supjaustome svogūną ir apkepame su aliejumi keptuvėje. 
b. Sudedame augalinį, šaldytą "faršą" ir įdedame pomidorų padažo. Išmaišome ir kepame dangčiu uždengtoje keptuvėje, vis pamaišant, kol atitirpsta "faršas". 
c. Sutarkuojame augalinį "sūrį" ir dedame į keptuvę su augaliniu "faršu" ir svogūnais. Pabarstome prieskonių, įdedame žiupsnelį druskos ir viską išmaišome. Pakepame dar keletą minučių. 
3. Ruošiame lietinius. Dedame paruošto įdaro ir sulankstome lietinius. Apkepame keptuvėje su aliejumi.

Skanaus!