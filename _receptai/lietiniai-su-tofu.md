---
title: >-
  Lietiniai su saldžiu tofu įdaru
excerpt:
category: blynai
header:
  teaser: /pav/lietiniai-su-tofu-teaser.jpg
  image: /pav/lietiniai-su-tofu-2.jpg
tags:
 - Blynai
 - Pusryčiai
toc: true
toc_label: "Turinys"
toc_icon: "list"
---

Dalinuosi patikrintu ir mūsų itin mėgstamu lietinių su saldžiu tofu įdaru receptu. Lietiniai paruošiami iš ties nesunkiai, naudojant labai paprastus ingredientus. Ilgai neužtruksite, o skonis primins vaikystės lietinius su saldžia varške! :)

## Lietiniams reikės

* 385 g kvietinių miltų
* 660 g gazuoto vandens
* 1 a.š. druskos
* 5 a.š. cukraus
* 4 v.š. aliejaus

## Tofu įdarui reikės
* 500 g tofu
* 3 prinokusių bananų
* 4 a.š. rudojo cukraus
* 1 a.š. vanilinio cukraus
* Klevų sirupo pagal skonį (nebūtina)

## Paruošimo eiga

1. Inde išmaišome lietinių tešlos ingredientus.
2. Kepame lietinius įkaitintoje keptuvėje su aliejumi.
3. Ruošiame įdarą. Šakute sutriname tofu ir bananus, dedame cukraus ir šlakelį klevų sirupo pagal skonį.
4. Dedame paruoštą tofu įdarą į lietinių viduriukus. Sulankstome blynus užlenkiant kraštus.
5. Apkepame blynelius keptuvėje.
6. Patiekiame su mėgstama uogiene, klevų sirupu ar šviežiomis uogomis ir vaisiais.

Skanaus!