---
title: >-
  Lietiniai su bananais
excerpt:
category: blynai
header:
  teaser: /pav/lietiniai-su-bananais2-teaser.jpg
  image: /pav/lietiniai-su-bananais.jpg
tags:
 - Blynai
 - Pusryčiai
toc: true
toc_label: "Turinys"
toc_icon: "list"
---

Ar žinojote, kad puikius lietinius galima pagaminti ir be pieno? Įsitikinsite patys išbandę šį paprastą receptą! Šį kartą ruošiame lietinius su bananais, tačiau galitę drąsiai eksperimentuoti ir įdarui naudoti kitus vaisius ar uogas. :)

## Jums reikės

* 385 g kvietinių miltų
* 660 g gazuoto vandens
* 1 a.š. druskos
* 5 a.š. cukraus
* 4 v.š. aliejaus (26 g)
* Bananų

## Paruošimo eiga

1. Visus ingredientus pasveriame naudojant virtuvines svarstykles, bendrame, dideliame inde.
2. Viską gerai išmaišome. Pagal poreikį galima įpilti šiek tiek daugiau gazuoto vandens, kad tešla būtų skystesnė.
3. Pilame samtį lietinių tešlos į su aliejumi įkaitintą keptuvę. Apkepame lietinius iš abiejų pusių.
4. Bananus, priklausomai nuo jų dydžio, išilgai perpjauname į dvi ar tris dalis. Ir įvyniojame į lietinius blynus.
5. Suvyniotus blynus su bananais apkepame keptuvėje, kol gražiai apskrunda iš abiejų pusių. Rekomenduoju kepti uždengus dangčiu, kad geriau ir greičiau sušiltų blynų vidus.
6. Mėgaujamės su riešutų sviestu ar mėgstama uogiene.

Skanaus!