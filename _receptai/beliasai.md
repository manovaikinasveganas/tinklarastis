---
title: >-
  Beliašai arba Ukrainietiški keptuvėje kepti pyragėliai su bulvių ir tofu įdaru
excerpt:
category: pagrindiniai-patiekalai
header:
  teaser: /pav/beliasas-teaser.jpg
  image: /pav/beliasas-2.jpg
tags:
 - 

toc: true
toc_label: "Turinys"
toc_icon: "list"
---

Keptuvėje kepti pyragėliai su bulvių ir tofu įdaru - puikūs ne tik pietums ar vakarienei, bet ir tinkantys pasiimti ir į išvyką ar darbą/mokyklą pietų dėžutėje. Tikrai labai skanu ir sotu, o paruošimas nėra toks jau sudėtingas, ypatingai jei gamini smagioje šeimos kompanijoje.

## Jums reikės

### Tešlai:

* 250 g augalinio pieno
* 90 g saulėgrąžų aliejaus
* 360 g miltų
* ~8 g sausų mielių
* 2 šaukštų cukraus
* 1 a.š. druskos

### Įdarui

* 400 g su lupenomis išvirtų bulvių ir sutrintų mėsmale
* 200 g tofu
* 1 svogūno
* 3 česnako skiltelių
* Laiškinių svogūnų
* Krapų
* Petražolių
* Žiupsnelio druskos ir juodųjų pipirų

## Paruošimo eiga

1. Paruošiame tešlą: sudedame ingredientus ir išminkome. Išminkytą tešlą dedame į indą išteptą aliejumi ir paliekame uždengtą per naktį šaldytuve.
2. Išvirtas bulves su lupenomis, nuskutame ir sutriname mėsmale.
3. Keptuvėje apkepame svogūnus ir įspaudžiame česnako. Sudedame smulkiais gabalėliais supjaustytą tofu ir apkepame saulėgrąžų aliejuje.
4. Apkeptus svogūnus su tofu, kartu su aliejumi, kuriame kepėme, supilame į trintas bulves. Įdedame prieskonius ir gerai išmaišome.
5. Tešlą ištraukiame iš šaldytuvo ir palaikome kambario temperatūroje apie 10 min pastovėti. Ant miltais apibarstyto paviršiaus tešlą iškočiojame rankomis, kad būtų pailgos formos.
6. Pjauname tešlos gabalėlius peiliu ir ant delno tešlos gabalėlį suplokštiname ir suapvaliname. Dedame įdaro ir suklijuojame tešlos kraštelius, delnuose sulyginame pyragėlį ir dedame į įkaitintą keptuvę kepti. Kepame apverčiant, kol paruduoja kiekviena pyragėlio pusė.

Skanaus!
