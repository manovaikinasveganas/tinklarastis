---
title: >-
  Musaka
excerpt:
category: pagrindiniai-patiekalai
header:
  teaser: /pav/musaka-teaser.jpg
  image: /pav/musaka.jpg
tags:
 - 

toc: true
toc_label: "Turinys"
toc_icon: "list"
---

 Tradicinė Musaka ruošiama su mėsa, o Bešamelio padažas įprastai gaminamas naudojant pieno produktus. Tačiau veganizuoti Musaką nėra taip jau sudėtinga! Įsitikinkite patys! :)

## Jums reikės

* 3 baklažanų
* Augalinės sūrio alternatyvos
* Augalinio majonezo
* Šviežių bazilikų (papuošimui)

### "Faršo" pakaitalui

* 300 g sojos faršo
* 4 vid. dydžio pomidorų
* 1 svogūno
* 4 v.š. pomidorų padažo 
* 2 a.š. česnako miltelių
* 1 v.š. raudonosios paprikos
* 2 v.š. prieskonių mėsos patiekalams, be druskos
* ~100 ml baltojo nealkoholinio vyno
* Džiuvesėlių
* 1 a.š. muskato
* Baltųjų pipirų
* Druskos

### Bešamelio padažui

* 35 g augalinio sviesto
* 400 g augalinio pieno
* 3 v.š. miltų

## Paruošimo eiga

1. Baklažanus supjaustome riekelėmis ir kepame keptuvėje su aliejumi. Apkepame iš abiejų pusių.
2. Išverdame sojos faršą sūdytame vandenyje. Išvirus nusunkiame vandenį.
3. Apkepame svogūną ir suberiame smulkintus pomidorus. 
4. Dedame apkepti kartu sojos faršą. Dedame prieskonius, druską, pipirus, česnakus ir pomidorų padažą, viską gerai išmaišome ir kepame.
5. Sojos faršą apšlakstome veganišku vynu be alkoholio, įdedame muskato ir pabarstome paviršių džiuvesėliais (džiuvesėliai skirti šiek tiek sutraukti padažą ir drėgmę, todėl nepateikiu konkretaus svorio). Viską išmaišome ir dar porą minučių pakepame kartu.
6. Ruošiame kepimo indą. Indą ištepame aliejumi ir pabarstome džiuvesėliais.
7. Dedame sluoksnį baklažanų, tuomet sluoksnį sojos faršo, vėl sluoksnis baklažanų, vėl sojos faršas. Toliau bus Bešamelio padažo eilė.
8.  Užpylus paviršių Bešamelio padažu, dedame Musaką kepti į karštą, iki 180°C įkaitintą orkaitę. Kepame apie 20-25 min. 
9.  Tuomet, ant Musakos paviršiaus dedame tarkuoto, su majonezu maišyto "sūrio", paskirstome tolygiai paviršiuje ir dedame kepti dar 10 min. 
10. Musakai iškepus rekomenduojama ją pjaustyti po 10-15 min.

**Pastaba!** Tarkuoto augalinio sūrio maišymas su pora šauktų augalinio majonezo yra gudrybė padedanti lengviau, tolygiau išsilydyti "sūriui" paviršiuje ir nesudžiūti kepant orkaitėje. 
{: .notice}

### Bešamelio paruošimas
1. Ištirpiname sviestą ir į tirpintą sviestą įdedame miltų.
2. Užpilame augaliniu pienu ir maišome. 
3. Kaitiname maišydami ant vidutinės kaitros, kol užverda. 
4. Pasiekus norimą tirštumą, tepame ant Musakos paviršiaus.
   
Skanaus!