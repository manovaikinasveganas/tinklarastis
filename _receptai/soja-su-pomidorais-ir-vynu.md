---
title: >-
  Sojos gabalėliai su pomidorais ir baltuoju, nealkoholiniu vynu

excerpt:
category: pagrindiniai-patiekalai
header:
  teaser: /pav/soja-su-vynu.jpg
  image: /pav/soja-su-vynu.jpg
tags:
 - 

toc: true
toc_label: "Turinys"
toc_icon: "list"
---

 Skamba šventiškai ir prabangiai, o iš tiesų paruošiama nesudėtingai ir galėtum bene kasdien gamintis tokią vakarienę. :)

## Jums reikės

* 400 g sojos gabalėlių
* 2 raudonųjų svogūnų
* 7 skiltelių česnako arba pagal skonį.
* 6-8 vidutinio dydžio pomidorų
* 7 v.š. pomidorų padažo
* ~300 ml baltojo, nealkoholinio vyno
* ~220 ml vandens
* 2 a.š. raudonosios paprikos
* 1 a.š. ciberžolės
* 2 a.š. baltųjų pipirų (jei neturite, įdėkite juodųjų pipirų pagal skonį)
* Druskos
* Petražolių
* Aliejaus kepimui
* Virtų ryžių


## Paruošimo eiga

1. Sojos gabaliukus išverdame sūdytame vandenyje pagal gamintojo nuorodas ant pakuotės.
2. Apkepame smulkiai supjaustytus svogūnus. Įspaudžiame česnako.
3. Virtus sojos gabalėlius sumaišome su keptais svogūnais. Viską apkepame keletą minučių kartu.
4. Įdedame pjaustytus kubeliais pomidorus, įdedame pomidorų padažo, beriame prieskonius. Išmaišome.
5. Viską užpilame baltuoju, nealkoholiniu vynu. Įpilame vandens. Išmaišome ir troškiname uždengtame puode, vis pamaišant.
6. Sojos gabaliukus patiekiame su virtais ryžiais. Puikiai tinka patiekti ir su bulvėmis. Ant sojos gabalėlių pabarstome kapotų, šviežių petražolių.

**Pastaba!** Šis receptas paruoš vakarienę 4-5 žmonėms, arba vakarienę dviems ir tris pietų dėžutes :). Jei visgi daugoka, imkit 200 g sojos, 200 ml vyno ir ~100 ml vandens, viso kito atitinkamai šiek tiek mažiau, bet galima visko dėti pagal savo skonį - nesugadinsit :)
{: .notice}
   
Skanaus!