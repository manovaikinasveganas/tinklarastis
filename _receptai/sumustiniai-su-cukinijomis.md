---
title: >-
  Sumuštiniai su cukinijomis
excerpt:
category: užkandžiai
header:
  teaser: /pav/cukiniju-sumustiniai-teaser.jpg
  image: /pav/cukiniju-sumustiniai.jpg
tags:
 - Cukinija
 - Sumuštiniai
 - Užkandžiai

toc: true
toc_label: "Turinys"
toc_icon: "list"
# image: 
#   path: /pav/cukiniju-sumustiniai.jpg
#   thumbnail: /pav/surio-tortas-1.jpg
---

Cukinijų sumuštinukai tikrai nustebins jus, kad cukinija gali būti tokia skani! Pasigėrėtinas ir komfortiškas receptas visomis prasmėmis. Lengvai, greitai gaminamas ir labai skanus. Nereikalaujantis daug pastangų ir įmantrių ingredientų. 🤤 

Be to, visi recepto nuopelnai keliauja mano mamai! Idėja paimta iš jos virtuvės. 💛😊

## Jums reikės

* 570 g cukinijos (supjaustytos griežinėliais)
* 1 a.š. druskos
* 1 a.š. saldžiosios paprikos
* 1 a.š. kumino
* 0,5 a.š. baltųjų pipirų
* 3 v.š. aliejaus kepimui
* Pagal skonį kepintų česnako granulių, čili dribsnių ir juodųjų pipirų
* Džiovintų raudonėlių

* Kvietinių miltų
* Aliejaus kepimui
* Pomidorų
* Forminės duonos
* Augalinio sviesto (nebūtina, bet rekomenduojama)

## Paruošimo eiga

1. Griežinėliai supjaustytas cukinijas dedame į indą ir pabarstome prieskoniais, įpilame 3 v.š. aliejaus. Viską gerai išmaišome, kad kuo tolygiau ant cukinijų pasiskirstytų aliejus ir prieskoniai.
3. Cukinijas dedame į lėkštę su miltais ir tolygiai apvoliojame miltuose.
4. Dedame cukinijos griežinėlius į keptuvę su įkaitintu aliejumi. Apkepame iš abiejų pusių.
5. Su miltais apkeptas cukinijas vėl dedame į miltus, tolygiai padengiame miltais ir dedame kepti aliejuje antrą kartą.
6. Kol kepa cukinijos paskrudiname duoną orkaitėje 180°C, kepame apie 10 min. Nebūtina, tačiau prieš kepant duoną orkaitėje, duoną galima patepti augaliniu sviestu, tai tikrai suteiks jai papildomo skonio. :)
7. Supjaustome griežinėliais pomidorus.
8. Dėliojame sumuštinukus. Ant skrudintos duonos dedame griežinėlį keptos cukinijos ir ant viršaus - šviežią pomidorą.

Skanaus!


