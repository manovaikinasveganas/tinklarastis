---
title: >-
  Žemaičių blynai su soja
excerpt:
category: pagrindiniai-patiekalai
header:
  teaser: /pav/zemaiciu-blynai-teaser.jpg
  image: /pav/zemaiciu-blynai.jpg
tags:
 - 

toc: true
toc_label: "Turinys"
toc_icon: "list"
---

Veganiški Žemaičių blynai įdaryti sojos faršu ir aplieti tirštu, kreminiu pupelių padažu.

## Jums reikės

### Blynams

* ~1 kg su lupenomis išvirtų bulvių
* 1 šaukšto bulvių krakmolo
* 2 šaukštų miltų
* 3 šaukštų linų sėmenų išbrinkintų vandenyje (maždaug 5 šaukštai vandens)
* Žiupsnelio druskos

### Įdarui

* Dviejų morkų
* 150 g sojos faršo
* Didelio svogūno
* Vištienos prieskonių
* 2 šaukštų pomidorų padažo

### Pupelių padažui
3 v.š. kokosų pieno
1 skardinė sviestinių pupelių
1-2 a.š. maistinių mielių

## Paruošimo eiga

1. Išverdame bulves su lupenomis. Atvėsus nuskutame ir sutriname į vientisą bulvių masę. Įdedame krakmolo, brinkintus linų sėmenis, druską. Išmaišome viską minkydami rankomis.
2. Ruošiame įdarą. Susmulkiname svogūnus ir sutarkuojame morkas. Svogūnus ir morkas apkepame keptuvėje, tuomet į keptuvę dedame išvirštą sojos faršą. Dedame prieskonius ir pomidorų padažą, gerai išmaišome ir apkepame visus ingredientus keptuvėje.
3. Formuojame paplotėlius. Rankas suvilgom vandeniu. Dedame ploną sluoksnį bulvių, tada įdarą, uždengiame sluoksniu bulvių ir suspaudžiame kraštelius.
4. Kepame blynus keptuvėje. Apkepame apverčiant, kad apkeptų iš abiejų pusių.
5. Pasiruošiame padažą: dedame į puodą 3 šaukštus kokosų pieno, sviestinių pupelių skardinę (~300 g) ir įberiame maistingųjų mielių 1-2 arbatinius šaukštelius pagal skonį. Padažo ingredientus sutriname virtuviniu mikseriu iki kreminės tekstūros ir pašildome. Jei norisi skystesnio padažo - papildomai įdedame kokosų pieno.
   
Skanaus!